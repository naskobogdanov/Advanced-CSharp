Учебен план
Учебният план на СофтУни е комбинация от курсове по програмиране и технологии, изцяло насочени 
към усвояването на фундаментални познания, развиващи логическото и алгоритмично мислене, както 
и придобиването на практически умения за работа с най-съвременните софтуерни технологии.

Формите на обучение в университета са присъствена и онлайн. Занятията се провеждат предимно 
вечер, така че посещението им е удобно и за работещите студенти, които се обучават в присъствена
 форма.

Учебният план се състои от няколко нива:

Basic Level – по време на това ниво, кандидат-студентите преминават през подготвителен курс по Основи 
на програмирането (Programming Basics), придобивайки познания и умения необходими за успешното преминаване 
на приемния изпит в университета.

Fundamental Level - през това ниво, студентите преминават през обучения с висока интензивност, по време 
на които изучават разнообразни езици и платформи, развивайки своите знания и умения в областта на 
програмирането. Във Fundamental Level има само един модул, който полага основите на знанията, необходими 
всеки софтуерен инженер за по-нататъшното му развитие.

Advanced Level –  последното ниво се състои от два модула: "Front-End Development" и "Back-End Development".
 По време на курсовете в тези модули се изучават по-сложни концепции и технологии, даващи всички необходими 
 умения в изграждането на уеб приложения, включвайки техния потребителски интерфейс и сървърна инфраструктура. 
 И двата модула са силно препоръчителни за добрата подготовка на един успешен софтуерен инженер. 